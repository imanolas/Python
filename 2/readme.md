Περιγραφή:
Γράψτε πρόγραμμα το οποίο διαβάζει μια χρονολογία (πχ. 2010) και εμφανίζει την τιμή 'True' αν το έτος αυτό είναι δίσεκτο ή την τιμή 'False' αν το έτος δεν είναι δίσεκτο.

Δίσεκτα είναι τα εξής έτη:

Από τα έτη των αιώνων (πχ. 1900, 2000, 2100, κλπ.) δίσεκτα είναι όσα διαιρούνται ακριβώς με το 400, πχ. το 2000 είναι δίσεκτο ενώ το 1900 δεν είναι.
Από τα υπόλοιπα έτη δίσεκτα είναι όσα διαιρούνται ακριβώς με το 4, πχ. το 2004 είναι δίσεκτο ενώ το 2010 δεν είναι.
Ο κώδικάς σας θα πρέπει να διαβάζει τη χρονολογία από το πληκτρολόγιο σαν τιμή για το όνομα year. Θα πρέπει επίσης να χρησιμοποιήσετε το όνομα disekto στο οποίο να δίνετε την τιμή True ή False ανάλογα με τα αποτελέσματα του αλγόριθμου και να εμφανίζετε αυτή την τιμή στην οθόνη.

ΠΡΟΣΟΧΗ στα ΟΝΟΜΑΤΑ

Χρησιμοποιείστε ΟΠΩΣΔΗΠΟΤΕ τα παρακάτω ονόματα αλλιώς ο κώδικάς σας δεν θα βαθμολογηθεί:
year για να διαβάσετε από το πληκτρολόγιο τη χρονολογία.
disekto για να δώσετε την τιμή True ή False ανάλογα αν το έτος είναι δίσεκτο ή όχι
ΥΠΟΔΕΙΞΕΙΣ

Θεωρούμε πως ο χρήστης πληκτρολογεί πάντοτε μια τιμή που αντιπροσωπεύει χρονολογία και δεν χρειάζεται ο κώδικάς μας να κάνει κάποιον πρόσθετο έλεγχο.
ΥΠΟΒΟΛΗ ΑΡΧΕΙΟΥ

Στις ασκήσεις κώδικα, ο τύπος του αρχείου που θα ανεβάσετε ως λύση, θα πρέπει να είναι με επέκταση .py. Καμία άλλη μορφή αρχείου δε μπορεί να γίνει δεκτή ως απάντηση.
