Περιγραφή:
Γράψτε πρόγραμμα που να διαβάζει ένα αλφαριθμητικό που πληκτρολογεί ο χρήστης και βρίσκει αν είναι παλίνδρομο, δηλ. αν διαβάζεται το ίδιο και με την αντίστροφη φορά ανάγνωσης (πχ. τα αλφαριθμητικά ‘ANNA’, ‘SAKAS’, ‘4KEK4’ κλπ. είναι παλίνδρομα).

Οι λεπτομέρειες του κώδικα έχουν ως εξής: Το πρόγραμμα διαβάζει με input ένα αλφαριθμητικό και το συνδέει με το όνομα (δηλ. μεταβλητή) s που θα έχετε στον κώδικά σας. Στη συνέχεια ελέγχει αν το s αποτελείται από ένα μόνον χαρακτήρα. Αν ναι, τότε εμφανίζει το μήνυμα ‘Μήκος = 1’ και σταματά χωρίς να κάνει κάτι άλλο. Αν όχι (δηλ. το s έχει περισσότερους από 1 χαρακτήρες), τότε ελέγχει αν το s είναι παλίνδρομο.  

Αν το s είναι παλίνδρομο τότε το πρόγραμμα δημιουργεί και εμφανίζει στην οθόνη:
Α) ένα λεξικό με όνομα adict που περιλαμβάνει ένα μόνο ζεύγος με κλειδί το s και τιμή το μήκος του s, και
Β) μία λίστα alist που περιλαμβάνει ως στοιχεία της τους χαρακτήρες του s
Αν το s δεν είναι παλίνδρομο το πρόγραμμα εμφανίζει το μήνυμα ‘Δεν είναι παλίνδρομο’ και σταματά (δηλ. δεν γίνεται καμιά επανάληψη του προγράμματος).

ΠΑΡΑΔΕΙΓΜΑ ΕΚΤΕΛΕΣΗΣ

Αν δοθεί στην είσοδο το αλφαριθμητικό ‘ANNA’ το πρόγραμμα στην έξοδο πρέπει να εμφανίσει:

{'ΑΝΝΑ': 4}

['Α', 'Ν', 'Ν', 'Α']

Πριν υποβάλετε παρακαλούμε ελέγξτε αν ο κώδικάς σας για είσοδο ‘ΑΝΝΑ’ εμφανίζει τα παραπάνω αποτελέσματα.

 

ΠΡΟΣΟΧΗ στα ΟΝΟΜΑΤΑ

Χρησιμοποιείστε ΟΠΩΣΔΗΠΟΤΕ τα παρακάτω ονόματα αλλιώς ο κώδικάς σας δεν θα βαθμολογηθεί:
s για να διαβάσετε από το πληκτρολόγιο το αλφαριθμητικό που εισάγει ο χρήστης
adict και alist για το λεξικό και τη λίστα αντίστοιχα που δημιουργεί το πρόγραμμα όταν το s είναι παλίνδρομο
ΥΠΟΔΕΙΞΕΙΣ

Θεωρούμε πως ο χρήστης πληκτρολογεί πάντοτε κεφαλαία (και για ελληνικά: άτονα) και τουλάχιστον 1 χαρακτήρα (γράμμα ή αριθμό). Επομένως δεν χρειάζεται ο κώδικάς σας να κάνει κάποιον πρόσθετο έλεγχο όσον αφορά την είσοδο που δίνει ο χρήστης.