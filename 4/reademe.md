Περιγραφή
Γράψτε τη συνάρτηση squares η οποία

α) να δέχεται απροσδιόριστο πλήθος παραμέτρων (υποθέτουμε ακέραιες τιμές), και
β) να είναι συνάρτηση-γεννήτορας (generator)
H squares θα πρέπει να επιστρέφει διαδοχικά (σύμφωνα με τη λειτουργία ενός γενήτορα) το τετράγωνο της διαφοράς της κάθε τιμής από το μέσο όρο όλων των τιμών που της δόθηκαν ως είσοδος.

Στο κύριο πρόγραμμα καλέστε την squares (με όποιο σωστό τρόπο θέλετε) ώστε να εμφανίσετε τα αποτελέσματα που επιστρέφει όταν της δοθούν ως παράμετροι εισόδου η τριάδα τιμών 3,4,5 (δείτε παρακάτω τα παραδείγματα). Επίσης χρησιμοποιήστε τη βιβλιοθήκη statistics για τον υπολογισμό του μέσου όρου.

Παράδειγμα εκτέλεσης Αν δοθούν ως παράμετροι εισόδου η τριάδα τιμών 3, 4, 5 τότε η squares θα επιστρέψει διαδοχικά 1, 0 και 1 γιατί ο μέσος όρος των 3, 4, 5 είναι 4 και τα τετράγωνα της διαφοράς κάθε τιμής από τον μέσο όρο είναι 1, 0 και 1 αντίστοιχα.

Άλλο παράδειγμα Αν δοθούν ως παράμετροι εισόδου η τετράδα τιμών 2, 7, 3, 12 τότε η squares θα επιστρέψει διαδοχικά 16, 1, 9, και 36 γιατί ο μέσος όρος είναι 6 και τα τετράγωνα της διαφοράς κάθε τιμής από τον μέσο όρο είναι 16, 1, 9, και 36 αντίστοιχα.

ΠΡΟΣΟΧΗ στα ΟΝΟΜΑΤΑ

Χρησιμοποιείστε ΟΠΩΣΔΗΠΟΤΕ το όνομα squares για τη συνάρτηση-γεννήτορα αλλιώς ο κώδικάς σας δεν θα βαθμολογηθεί
ΤΙ ΝΑ ΠΡΟΣΕΞΕΤΕ

Υποθέτουμε πως στη squares δίνεται ως είσοδος πάντοτε ακέραιες τιμές (τουλάχιστον μία ή περισσότερες) άρα δεν χρειάζεται να κάνετε έλεγχο γι αυτό το θέμα.
Η άσκηση σαφώς δεν ζητά να εκτελείται ο κώδικας πολλές φορές μέσα σε βρόχο επανάληψης. Κάθε χρήση βρόχου επανάληψης που επαναλαμβάνει συνολικά την εκτέλεση του προγράμματος θα θεωρηθεί λάθος.
ΠΩΣ ΘΑ ΒΑΘΜΟΛΟΓΗΘΕΙ Η ΑΣΚΗΣΗ

Κάθε άσκηση που θα επιστρέφει σωστά αποτελέσματα στα δεδομένα εισόδου που θα δώσει ο αυτόματος βαθμολογητής θα παίρνει 4 μονάδες (άσχετα αν η squares είναι σωστά γραμμένη με τη μορφή γεννήτορα κλπ.)
Αν η squares είναι σωστά γραμμένη ως γεννήτορας θα παίρνει επιπρόσθετα 2 μονάδες.
Αν η squares δέχεται σωστά απροσδιόριστο πλήθος παραμέτρων θα παίρνει επιπρόσθετα 2 μονάδες.
Αν χρησιμοποιείται η βιβλιοθήκη statistics θα παίρνει επιπρόσθετα 1 μονάδα.
Τέλος αν η squares χρησιμοποιεί σωστά και τη return θα παίρνει επιπρόσθετα 1 μονάδα